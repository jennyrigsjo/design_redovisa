Webbplatsdesign
===============

Syfte
-----

Syftet med denna undersökning är att på uppdrag av företaget Sök Under göra en analys av aktuella trender inom webbplatsdesign. "Webbplatsdesign" är ett brett begrepp och för att undersökningen inte skall bli för omfattande väljer jag att fokusera min analys på tre specifika aspekter av detta ämne:

* Användning av färg

* Användning av typografi

* Bildhantering

Jag kommer att välja ut fyra företag och granska hur dessa företag använder färg, typografi och bilder på sina respektive webbplatser. Jag kommer att titta närmare på varje företags profil, affärsmål och målgrupp för att se om och i så fall hur detta påverkar valet av färg, typsnitt och bilder på webbplatsen. Jag kommer även att titta på vilka förbättringsmöjligheter som finns med hänsyn till dessa aspekter av webbplatsens design.

Frågeställningar
----------------

För att förtydliga vad det är som ska undersökas följer här en nedbrytning av undersökningens syfte i konkreta frågeställningar och delfrågor:

1. **Hur ser företagets profil ut?**

    Vilka varor och/eller tjänster säljer de?

    Hur ser affärsmålen ut?

    Vilken målgrupp riktar de sig till?
    <br>
    <br>

2. **Vilka fäger används på webbplatsen?**

    Hur ser färgpaletten ut?

    Vilken typ av färgschema används?

    Hur hög är kontrasten mellan textfärg och bakgrundsfärg?
    <br>
    <br>

3. **Vilken typografi används på webbplatsen?**

    Vilka typsnittsfamiljer används?

    För vilken typ av text används typsnitten?

    Hur god är typsnittens läsbarhet?
    <br>
    <br>

4. **Hur används bilder på webbplatsen?**

    Ungefär hur stor andel av webbsidan ovanför "scrollgränsen" (det som på engelska brukar kallas ["above the fold"](https://en.wikipedia.org/wiki/Above_the_fold#In_web_design) och syftar på den del av en webbsida som är omedelbart synlig utan att användaren behöver scrolla) består av bilder?

    Vilka bildformat används?

    Ungefär hur stora är bilderna?
    <br>
    <br>

5. **Gagnar användningen av färg, bild och typografi företagets profil?**
<br>
<br>

6. **Finns det något som kan förbättras i webbplatsens design med hänsyn till användningen av färg, bild och/eller typografi?**

Metod
-----

För att få en bild av företagens profil använder jag främst den information som finns tillgänglig på deras egna webbplatser, men vid behov även andra källor, då alla företag inte har för vana att tillhandahålla tydliga redovisningar av vision, affärsmål och målgrupp på sin webbplats.

För att få fram en färgpalett och ett färgschema för respektive företag använder jag onlineverktygen [Colorfy](https://www.colorfyit.com/) och/eller [ColorExplorer](http://www.colorexplorer.com/webimport.aspx) (att jag använder två olika beror på att vissa verktyg inte fungerar på vissa webbplatser). För att utvärdera kontrasten mellan text och bakgrund använder jag verktyget [Check My Colors](http://www.checkmycolours.com/). Jag analyserar endast en sida per webbplats (startsidan), då jag anser att detta räcker för att få en tydlig bild av både färgpalett och text- och bakgrundskontrast.

Urval
-----

Jag har valt att analysera fyra företag inom konfektionsbranschen. Dessa är:

* [Ellos](https://www.ellos.se)

* [Nelly](https://nelly.com/se/kl%C3%A4der-f%C3%B6r-kvinnor/)

* [Bonprix](https://www.bonprix.se/)

* [EMP Shop](https://www.emp-shop.se/)

Resultat
--------

####Ellos

#####Profil

[FIGURE src="image/web-design-analysis/ellos-start.png" class="color-image center" caption="Ellos startsida."]

[*"Varuhuset för kvinnan online"*](https://www.ellos.se/)

Ellos är kanske mest känt för att sälja kläder, skor och accessoarer men företaget säljer även heminredningsartiklar, skönhetsprodukter och hemelektronik. Företaget grundades 1947 och 1999 lanserades den första e-handelsplatsen. Förutom Ellos ingår även e-handelsplatserna Jotex och Stayhard i den s.k. Ellos-gruppen. Ellos Groups vision är "att vara den ledande e-handelsplattformen i Norden inom mode och heminredning" ([Källa][1]). Målet är att vara "varuhuset för kvinnor online" och den främsta åldersgruppen är "moderna kvinnor i åldersgruppen 30-60 år, som följer etablerade trender" ([Källa][2]).

[1]:http://www.ellosgroup.se/sv/om-foretaget/vision "Ellos Groups vision"
[2]:http://www.ellosgroup.se/sv/e-handelsplatser/ellos "Om Ellos"

#####Färger

[FIGURE src="image/web-design-analysis/ellos-colors.png" class="color-image right" caption="Ellos färgpalett."]

Ellos färgpalett består av mestadels "kalla" färger (dvs. färger som drar åt blått) med inslag av en och annan "varmare" färg (dvs. fäger som drar åt rött). De flesta av färgerna är "medelmörka" i tonen, de har varken lite eller mycket svärta i sig. Färgschemat verkar vara av s.k. tetradisk/rektangulär karaktär, med tanke på att de vanligast förekommande kulörerna i paletten ser ut att vara (olika nyanser av) röd och dess "motsatsfärg" grön, samt blå och dess motsats orange.

Trots mängden färger i paletten får man som besökare ändå intrycket att webbplatsen är "sparsamt" färglagd. Logotypen, toppnavigering, footer och andra återkommande element är svart-grå-vita i kulören, de flesta faktiska färger man ser är sådana som förekommer "naturligt" i webbplatsens fotografier. När färg används verkar det oftast vara för att dra uppmärksamheten till element som innehåller viktig information, t.ex. rabatterbjudanden, eller så vill man att användaren skall uppmärksamma elementet av någon annan anledning; t.ex. har "PRENUMERERA"-knappen i webbplatsens footer färglagts i en mot bakgrunden kontrasterande blå färg för att man som besökare inte skall missa möjligheten att ta del av företagets nyhetsbrev.

Enligt analysverktyget Check My Colors har 195 av 426 element på Ellos startsida för dålig kontrast mellan textfärg och bakgrundsfärg. Detta stämmer dock inte med min egen upplevelse av sidan och webbplatsen i allmänhet, tvärtom tycker jag att kontrasten och därmed läsbarheten i de flesta fall är mycket god. Det enda jag kan se som skulle kunna vara ett problem för vissa människor är kontrasten mellan vissa delar av texten och bakgrunden i footern, där bakgrundsfärgen är mörkgrå och textfärgen är ljust grå.



####Nelly

#####Profil

[FIGURE src="image/web-design-analysis/nelly-start.png" class="color-image center" caption="Nellys startsida."]

[*"Trendig, Glammig, Inkluderande, Ungdomlig"*](https://nelly.com/se/kl%C3%A4der-f%C3%B6r-kvinnor/)

Nelly säljer designer- och märkesmode i form av kläder, skor, accessoarer och skönhetsprodukter. Företaget grundades i Sverige 2003 och har sedan dess utvidgat sin verksamhet till totalt 13 internationella marknader. Företaget beskriver sig självt som "en ledande aktör inom mode på nätet för mode- och skönhetsmedvetna tjejer mellan 18 och 35 år". Nellys vision är att "bli nummer ett inom mode online genom att erbjuda inspiration och ett brett urval av de senaste trenderna och modemåstena till självsäkra, unga tjejer" ([Källa][3]). Orden "Trendig, Glammig, Inkluderande, Ungdomlig" är egentligeen ingen "slogan" som sådan utan - som företaget själv skriver på sin Om-sida - "kännetecken" som beskriver vad företaget vill erbjuda sina kunder.

[3]: https://nelly.com/se/om-nelly/ "Om Nelly"

#####Färger

[FIGURE src="image/web-design-analysis/nelly-colors.png" class="color-image right" caption="Nellys färgpalett."]

Nelly har en mycket varierad färgpalett med en blandning av kalla och varma samt mörka och ljusa färger. De färger som dominerar webbplatsen och som används för att färglägga återkommande typer av element som t.ex. logotyp, banners, menyer och knappar är dock ett fåtal nyanser av rosa och korall - en mörk, en mellanmörk och en ljusare. Färgschemat kan således sägas vara av analog alternativt monokrom karaktär, beroende på om man betraktar färgerna rosa och korall som separata färger eller som varmare och kallare nyanser av varandra. Färgschemat ger webbplatsen ett utseende som är livfullt och lite "girly", utan att färgen tar över eller överglänser andra aspekter av designen. Liksom på Ellos webbplats förekommer de flesta färger som man lägger märke till naturligt i fotografierna och bilderna; i övrigt verkar färg mest användas för att fästa uppmärksamheten vid t.ex. knappar och ikoner.

Enligt Check My Colors är kontrasten mellan text- och bakgrundsfärg otillräcklig för 718 av 1416 utvärderade element på webbplatsens startsida. Exakt vilka element det rör sig om är lite svårt att utröna, dock noterar jag att Nelly liksom Ellos verkar ha en tendens att göra delar av texten i footern svårläst genom att göra skillanden mellan text- och bakgrundsfärg alltför liten.



####Bonprix

#####Profil

[FIGURE src="image/web-design-analysis/bonprix-start.png" class="color-image center" caption="Bonprix startsida."]

[*"It's Me!"*](https://www.bonprix.se/)

Bonprix är ett tyskt modeföretag som grundades 1986 i Hamburg. Den första webbshopen startades 1997 och idag finns företaget i över 30 länder. Företaget säljer främst kläder, skor och accessoarer men även hemindredningsartiklar. Företagets mål är "att kunna visa kunder världen över att mode är [deras] passion"([Källa](4)). Exakt hur företagets målgrupp ser ut framgår inte uttrycklingen av informationen på deras hemsida, men när man läser t.ex. deras [framtidsvision](https://www.bonprix.se/corporate/om-foeretaget/affaersmodell/) kan man av språket utröna att deras främsta målgrupp verkar vara kvinnor i ungefär 30-årsåldern och uppåt.

[4]:https://www.bonprix.se/corporate/om-foeretaget/ "Om Bonprix"

#####Färger

[FIGURE src="image/web-design-analysis/bonprix-colors.png" class="color-image right" caption="Bonprix färgpalett."]

Bonprix har en färggrann palett med diverse olika kulörer i både varma, kalla, mörka och ljusa nyanser. Särskilt framträdande i paletten är färgen röd, som också är färgen på företagets logotyp. Liksom Ellos webbplats ter sig användningen av färg i Bonprix design rätt sparsmakad - de enda färger som syns på startsidan (förutom de färger som förekommer naturligt i webbplatsens fotografier) är röd, blå, rosa och grön, och de används främst för att färglägga mindre element som t.ex. logotyp, informationsrutor, knappar och ikoner. Större, återkommande element som t.ex. toppnavigering, footer och sidomenyer har en diskret medelgrå kulör, vilket naturligtvis leder till att man fokuserar mer på de färger som finns i bilderna. Röd är helt klart den färg som används mest, men även rosa, blå, grön och blågrön finns tydligt representerade i paletten. Detta gör att sammansättningen av färger mest liknar ett tetradiskt/rektangulärt färgschema, dvs. ett färgschema bestående av fyra färger uppdelade i två komplimentära par.

Tyvärr fungerar inte verktyget Check My Colors på Bonprix webbplats (jag får ett felmeddelande som säger "Url is not reachable"), så jag får nöja mig med min personliga bedömning av kontrasten mellan text och bakgrund. Överlag har jag inga problem med att läsa texten på webbplatsen, men liksom i fallen med Ellos och Nelly ser jag på en gång att det finns vissa textelement på startsidan som personer med sämre syn än jag skulle kunna ha svårt att läsa. Exempelvis har den blå texten högst upp på startsidan, där det står "Registrera dig och få vårt nyhetsbrev och fri frakt" samt "Alla storlekar samma pris" en till synes låg kontrast gentemot den grå bakgrunden, vilket kan göra texten svårläst för vissa människor. Detta är synd, inte minst eftersom dessa upplysningar är en viktig "krok" för att fånga in nya kunder. Även vissa textstycken i footern kan vara lite svårlästa, särskilt fotnoten om att erbjudandet om fri frakt endast "gäller i 30 dagar efter anmälan till nyhetsbrevet". Cynikern i mig undrar om detta är en avsiktlig "designmiss".



####EMP Shop

#####Profil

[FIGURE src="image/web-design-analysis/emp-start.png" class="color-image center" caption="EMP Shops startsida."]

[*"Av fans, för fans."*](https://www.emp-shop.se/)

EMP Shop säljer s.k. "alternativa" kläder, skor och accessoarer samt musik-, TV-, film- och spelmerchandise. EMP är förkortning för "Exclusive Merchandise Products" ([källa][5]) och företaget grundades 1986 i Lingen, Tyskland. Tyvärr kan jag inte hitta någon explicit information om varken mål, vision eller målgrupp på hemsidan men företaget skriver att den ursprungliga anledningen till att företaget startades var att man ville "ge alla musikälskare inom skilda genrer möjlighet att hitta all sin merch i en och samma katalog" ([källa][6]) och man kan väl förmoda att detta grundmål fortfarande driver verksamheten. Hur målgruppen ser ut redogör företaget som sagt inte för, men när man tittar på personerna/modellerna i webbplatsens bilder verkar den främsta målgruppen vara killar och tjejer i åldern 18-35 år. Jag vet egentligen inte om *"av fans, för fans"* är företagets "officiella" slogan men jag får själv hem deras katalog ett par gånger om året och i den har jag sett uttrycket användas några gånger.

[5]:https://www.rabattkalas.se/emp-shop.se# "rabattkalas.se/emp-shop"
[6]:https://www.emp-shop.se/ "EMP Shop"

#####Färger

[FIGURE src="image/web-design-analysis/emp-colors.png" class="color-image right" caption="EMP Shops färgpalett."]

EMP Shops färgpalett har en balanserad blandning av kalla och varma, mörka och ljusa färger. När man tittar på webbplatsen ser man dock genast att de färger som används mest, och som därmed kan sägas vara webbplatsens temafärger, är röd och svart. Svart är ju egentligen ingen "färg" i strikt bemärkelse, men i det här fallet tycker jag ändå att det måste räknas som en sådan eftersom det knappast är en slump att ett företag som säljer kläder inom stilarna Punk, Goth och Rock väljer att använda svart för sin hemsida. I likhet med Ellos och Bonprix webbplatser används färg sparsamt i EMP Shops design, främst för att färglägga större, återkommande element som logotyp och header samt för att dra uppmärksamheten till mindre element som knappar och ikoner samt till upplysningar om rabatterbjudanden och sänkta priser.

Eftersom svart egentligen inte är en "färg" kan man rent tekniskt säga att webbplatsen har ett monokromt (rött) färgschema. Detta stämmer dock inte med den känsla man, eller åtminstone jag, får när jag tittar på EMPs webbplats; monokroma färger ger vanligtvis ett lugnt och harmoniskt intryck, medan det intryck jag får av EMPs webbplats snarare är livligt, tufft och bestämt. Av denna anledning känns det mer rättvisande att kalla färgschemat för komplimentärt, för även om röd och svart inte är direkta motsatser till varandra så ger kontrasten mellan dem ändå upphov till en känsla som liknar den man får av ett komplimentärt färgschema.

Enligt Check My Colors har endast 112 av 1253 utvärderade webbsideelement på EMPs startsida för dålig kontrast mellan text och bakgrundsfärg. EMP Shop är med andra ord den webbplats som klarar sig bäst i detta avseende av samtliga webbplatser i undersökningen. Resultatet stämmer överens med min egen upplevelse av webbplatsen, vars textelement jag uppfattar som mycket lättlästa, även nere i footern där det inte är helt ovanligt att kontrasten mellan text och bakgrund är dålig/låg.



Källor
------

###Referenser

###Övriga källor

https://www.occreates.com/types-of-color-schemes-in-design/

https://oss.adm.ntu.edu.sg/limh0131/2015/10/20/colour-schemes-colour-palettes-color-harmonies/
